#-*- mode: mandoku-view; -*-
#+DATE: 2015-08-30 21:51:07.329756
#+TITLE: 無趣老人語錄
#+PROPERTY: CBETA_ID J25nB155
#+PROPERTY: ID KR6q0394
#+PROPERTY: SOURCE Jiaxing Canon Vol. 25, No. B155
#+PROPERTY: VOL 25
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0394_J_001-0043a> 
#+PROPERTY: JUAN 1

無趣老人語錄序¶

夫祖道不可絕繼風穴於法堂痛哭克家之子¶
難逢仰山自記再來莫不以諸佛慧命為懷度¶
生為急務者也所以師子有罹難之憂預傳衣¶
法達磨忍服毒之苦得嗣方休是皆深體祖佛¶
授受之意矣唯我無趣老人幼專魯誥壯博禪¶
宗道聞雞鳴而悟學得野老心傳開托臨濟棒¶
喝之宗光揚馬祖磨磚之用慈悲密運權實並¶
施承接從上真正源流成就克家真師子子實¶
為人天大樹後世津梁寧不為仰山再來之儔¶
乎圓澄自恨生此末季不遇至人嘗為痛惜每¶
嘆前朝豪盛近代絕聞茲得南明禪友持老人¶
語錄相示不覺驚喜何其濁世遇此希聲片言¶
隻字盡吐諸佛肝腸豎拂拈槌極唱諸祖骨髓¶
開卷則疑惑潛消玩味則勇猛頓發實為明世¶
之盛典釋氏之法幢將來學者體而行之非唯¶
己事可辦抑且佛祖之慧命有望矣。¶

會稽晚學圓澄沐手撰¶

無趣大師語錄序¶

如來為一大事因緣故出現於世夫大事因緣¶
者即佛之知見含靈本具之玅性也佛意以此¶
一乘了義度諸群品成無上覺柰眾生剛不領¶
悟乃不得已而分時列教如撒縵天網子漉人¶
天魚將謂功收一目以暢本懷何其時輩根習¶
濃厚膠於文義脫一粘一反涉支離飲光尊者¶
眼不柰見於世尊瞬青蓮目處領教外別傳之¶
旨至二十八代菩提達磨東來震旦直指人心
<pb:KR6q0394_J_001-0043b>¶
見性成佛得可大師深心荷負四傳至于曹溪¶
大鑑支流派演唯南嶽至臨濟獨名正傳宗風¶
大振越七傳而有楊岐會白雲端師師相繼印¶
印同文又九傳無準範斷橋倫追復古風擊碎¶
破沙盆戳瞎金剛眼珠迴玉轉代不乏人唯在¶
今時學者執權廢實提死話頭不善參究鮮克¶
妙悟或認昭昭靈靈而為覺或宗忘形無記以¶
為寂或作有漏為真修或以福緣為妙用如斯¶
等輩不可枚舉沿襲成風使上根困於死術中¶
下昧於正因雖初祖再來恐不能奪其志而救¶
其弊也皆名不了義又名生死本亦名戲論法¶
相似禪如執碔砆為玉誤他後學罪莫大焉嗚¶
呼幸我大覺世尊願力洪深正因未墜倫復傳¶
寶寶傳度曰睹曰儘再四傳而寶芳進禪師出¶
焉踞天目險崖潛通一路被野翁曉和尚以父¶
母未生前這一隻眼覷見全身直入向背無門¶
無趣大師於無門處猛力一肩鐵壁銀山一時¶
靠倒從此無依無住檀信請居敬畏庵為法檀¶
度或素或緇無定化門蓋曲為時機故也而師¶
隨扣隨應則有語頌等若干篇辭雖不多禪旨¶
備矣蓋其把定佛祖咽喉直下轉迷成悟之句¶
若謂易會真如塔尖倒卓若謂難會誰家灶裏¶
無煙覽者會得則此錄不徒然矣。¶

嗣法比丘性沖稽首撰¶
¶
¶

<pb:KR6q0394_J_001-0043c>¶

 無趣老人語錄¶
嗣法比丘性沖編¶

示眾
入關示眾三十餘年參禮請益十方宗匠問法¶
皆云無說問佛皆云無相幸得無相無說不覺¶
頓空伎倆追昔腳跟失卻便宜今喜眉毛端在¶
眼上從斯丟去草鞋即便拗折拄杖拍雙空手¶
入玄關坐看陰陽消長偈曰窮子還歸長者宅¶
善財參遍雜華林大千收拾毫端內推出虛空¶
掩上門。¶

雲臺陸居士問曰和尚入關為個甚麼師云入¶
關且止汝何處見老僧聻臺云見在師云瞌睡¶
漢。¶

啟關示眾自結玄關自活埋自吾閉也自吾開¶
一拳打破玄關竅放出從前這漢來。¶

新正示眾今日新年第一日大明普照恒沙國¶
群靈咸在此光中皆得如來三昧力汝等還會¶
如來力麼以兩手作掇石勢云遏拙來一僧云¶
重多少師云這飯袋子輕重也不知。¶

示眾舉杜順大師法身偈云懷州牛喫禾益州¶
馬腹脹天下覓醫人炙豬左膊上大眾作麼生¶
會眾無對師示以偈曰大士說偈掉天相地有¶
韻有拈無文無義粉碎囫圇囫圇粉碎一句直¶
言為傾骨髓恁麼會得海面生塵若也不會山¶
頭浪起總不恁麼時如何頌取順師原偈。¶

佛誕日示眾釋迦纔降生周行七步目顧四方¶
一手指天一手指地天上天下惟吾獨尊且問¶
汝等諸人纔生下地血氣未乾何故便作許多
<pb:KR6q0394_J_001-0044a>¶
伎倆偈曰纔出娘胎解老郎率陀習氣不能忘¶
通身示現大人相不顧勞煩使者忙。¶

性沖參師問曰老漢昨日在天寧寺前行過觀¶
見蹴氣毬底通身是光雖在鬧市中人人皆不¶
見惟老漢得見汝作麼生會沖行一步師云破¶
也。¶

端陽示眾年年五月五準準是端陽只要信得¶
及何必預商量百草信得及都作藥中良諸人¶
信得及此身即道場復舉古德云終日拈香撥¶
火不知身是道場大眾且道身是道場佛在那¶
裡拈起拂子云容顏甚奇妙。¶

示眾搜窮三際元無我偪塞虛空更有誰祖佛¶
相傳無法付拈華微笑只因渠召大眾曰世尊¶
拈華則不問且道迦葉作麼生笑眾無對師云¶
苦哉佛陀耶。¶

師行腳時至杭城參封自然值然補衲次師問¶
曰和尚補這箇遮寒遮熱封仰視師禮拜封曰¶
點茶來師作舞而出。¶

杭城歸示眾云予在湖山境中作篇佛法且是¶
平直切當簡易明白渴欲歸來舉示大眾及乎¶
今日相見忘卻了也遂豎起拂子云記得麼。¶

僧參師問參禪來學道來僧云不打這鼓笛師¶
云是即是只怕前人先道去了也僧無對師云¶
元來元來。¶

師一日告眾云五蘊山中有個英俊孟八郎四¶
大部洲為家八面開門出入一切群生盡挾他¶
勢力作為十方諸佛不能討他腳冊手本一向
<pb:KR6q0394_J_001-0044b>¶
露影藏形東出西沒昨夜三更時分在諸人濃¶
睡之中卻被盲龜跛鱉扭結在此豎起拂子云¶
是這個便下座。¶

示眾舉巖頭奯談圓覺經云以思惟心測度如¶
來圓覺境界如取螢火燒須彌山師云我且問¶
你諸人如來境界既是測度不得底畢竟作麼¶
生合殺喝一喝云還見巖頭麼便下座。¶

五臺陸居士至問夾山和尚上堂有僧出問承¶
和尚有言我二十年住此山未曾舉著宗門中¶
事是否山云是僧便掀倒禪床山休去至明日¶
普請掘一坑令侍者請昨日問話僧來僧至山¶
云老僧二十年只說無義話今請上座打殺老¶
漢埋此坑中便請便請上座若不打殺老僧上¶
座自著打殺埋此坑中始得其僧歸堂裝束潛¶
去臺云此僧前日掀床後日潛去一言無措和¶
尚可代一轉語得麼師云這兩個有頭無尾漢¶
夾山當此僧問時即曰我向來不曾道著喚侍¶
者擯出此僧不失乎有前無後賊過張弓這僧¶
次日當夾山舉話處即向空打兩拳推一推埋¶
了也亦免陣敗逃回臺云是師云且邁這僧埋¶
自己埋夾山臺云俱埋了也師云仔細切莫累¶
我臺大笑師云出也臺云妙妙師示以頌今日¶
掘坑昨日著賊謀略不無勝他不得致使白拈¶
不再來這場露布已自出。¶

示眾言前薦得已天涯句下承當路轉賒一擊¶
鐵圍如粉碎海天空闊雁行斜。¶

性沖至師向火次遂舉溈山撥火句問曰汝作
<pb:KR6q0394_J_001-0044c>¶
麼生會沖將火爐掇向右邊師厲聲曰汝不欲¶
我向火耶沖無對師云沒量大人沖有省作禮¶
而出。¶

僧問某甲初發心不會佛法大意乞和尚指示¶
師云會取不會的。¶

示眾舉高峰示眾云此事如人負重擔過急流¶
行至中間忽遇黑風暴雨其水愈急愈深進亦¶
不能退亦不及擬議之間喪身失命正恁麼時¶
合作麼生汝等諸人若透得此喻親見高峰和¶
尚把手共行若也未然參。¶

臘月八日示眾舉法華云是諸世界若著微塵¶
及不著者盡抹為塵一塵一劫我成佛以來復¶
過是數何得文云方始成道這釋迦老漢惑亂¶
人未有了日嘉禾不免說破去也良久云貪他¶
一粒米失卻半年糧。¶

除夜小參時窮何似日窮好月若窮來歲亦然¶
三十六旬窮過了東村王老夜燒錢老漢並無¶
一物應個時節因緣拈起拄杖云秪有這個無¶
窮無盡歷劫經年今夜隨時送去免教涉蔓相¶
牽遂擲下云歷劫得來今斷送拍雙空手接新¶
年。¶

元日云年新日新時又新梅華枝上春又新東¶
風打從花裏過穿破諸人鼻孔門遂吸鼻云諸¶
人還知麼拈起拂子云汝等還見麼即今鼻裡¶
眼裡知得見得便見山河大地徹底斬新百草¶
頭邊處處陽春以拂子擊禪床云千門萬戶同¶
斯日打鼓鳴金轉法輪。
<pb:KR6q0394_J_001-0045a>¶

示眾佛是眾生屋裡了事人眾生是佛屋裡不¶
了事漢若要一樣但佛與眾生一齊放卻則無¶
了不了卓拄杖云但於事上通無事見色聞聲¶
不用聾。¶

元宵示眾畫角聲中薦得觀音未是作家彩燈¶
影裡知歸室利漫誇好手恁麼告報與諸人也¶
須笑破虛空口禪流若也未瞥然再看鰲山顛¶
倒走參。¶

眾集師分餈餅次問眾云老漢有一問各要帶¶
圓意說一則佛法道得者得餅喫眾皆下語不¶
契沖曰若恁麼某甲決定不得餅師云汝道甚¶
麼沖云把將一枚來師笑曰不得不與。¶

師舉古德上堂示眾曰若論此事參須實參悟¶
須實悟動轉施為輝今耀古若是操心不正悟¶
處不真粧粧點點餖餖飣飣被人輕輕拶著未¶
免喚燈籠作露柱且道如何是實參實悟底消¶
息良久云南山起雲北山下雨敢問諸人古德¶
恁麼說意在於何此事是何物輝今耀古因何¶
一處起雲一處下雨若檢點得出許你具一隻¶
眼良久擲拄杖下座。¶

性沖至師舉古德上堂僧出問如何是正法眼¶
德云有誓不撒沙傍觀曰不可更撒汝何處見¶
他撒沙沖曰有誓不撒沙師曰不可更撒又作¶
麼生沖便出師曰瞎漢瞎漢。¶

示眾鴻蒙未判天地未分先有一物時人呼為¶
正法眼藏亦名涅槃妙心今在諸人六根門頭¶
顯現四威儀內昭彰拈起拂子云見麼若見通
<pb:KR6q0394_J_001-0045b>¶
箇消息其或未然不得不疑。¶

小參老漢做人全無算計有不省儉無時浪費¶
前後不顧當下弗濟精空亮空窮得無底抖觔¶
抖骨沒一毫許秪有半隻破草鞋無底無根亦¶
無對參。¶

講師至師問曰經前一句偪塞虛空經後一句¶
充滿大地包括一句函蓋乾坤正恁麼時法師¶
向甚麼處下口講無對師良久曰善來法師。¶

沖補帳次師掃地至問曰做甚麼沖曰補帳師¶
云誰帳要汝補沖曰和尚得恁麼惱亂人師便¶
打沖作掃地勢師持帚而去。¶

端陽示眾佳節端陽何曾訂約五月五日年年¶
撞著風搖蒲劍碧楞楞日照榴花紅灼灼道在¶
時節因緣豈在正法末法向來著意尋求通身¶
是草今日信手拈來無非是藥豎拂子召大眾¶
云此藥治甚麼病擊拂子云不但老維摩藥王¶
藥上也喫一帖。¶

新晴示眾久雨初晴人皆喜悅綠柳舞薰風黃¶
鶯啼不輟萬古祖師機一時都漏泄直下會得¶
來依舊沒交涉何以故一朝樹倒鶯不來莫把¶
烏龜喚做鱉。¶

梅雨小參梅風拂拂梅雨霏霏須彌山頭爛額¶
香水海面皺眉池塘蛙鼓嚮如雷諸人會取西¶
來意於斯薦得方知人人是五祖處處是黃梅¶
大解脫門元無關鑰實際理地本自平夷若也¶
未明任爾百煉熏修徒自辛苦何故秪為他眼¶
邊耳畔覓黃梅依然拋卻祖翁田地。
<pb:KR6q0394_J_001-0045c>¶

性沖至師問曰子一向在甚麼處沖曰徑山師¶
曰做得甚麼事來沖曰性沖買得一段田收得¶
原本契書請和尚僉押即將偈本呈上師接得¶
便展看問曰這箇是我底汝底聻沖曰和尚莫¶
搶奪行市師擲下偈本沖便出。¶

沖侍師坐次師云汝看偈抄錄有些利益否沖¶
曰沖錄和尚偈有感亦作四偈師曰汝舉來看¶
沖乃舉法偈不多句等偈畢師曰非語言文字¶
也是汝作底麼沖曰性沖鼓粥飯氣若謂有所¶
得辜負和尚不少師點首沖禮拜。¶

鵲噪客至小參鵲噪不知客來客來不知鵲噪¶
彼彼不知偶爾恰好若會兩箇不知頭頭自然¶
合道驀拈拄杖云鵲噪客來無別意擲拄杖云¶
水流花謝兩無情。¶

示眾豁開頂門眼照徹大千界既作法中王於¶
法得自在下座。¶

七夕示眾今朝七月七處處開筵席天街牛女¶
暗相期世人盡不知消息大眾且道有箇甚麼¶
消息遂展臂作摟抱勢云這箇老婆心切。¶

師同金居士步月於范蠡湖邊沖適至師曰明¶
月與清風水天同一色人人在箇中秪是出不¶
得沖曰打草驚蛇做甚麼師曰汝又作麼生沖¶
曰看腳下師呵呵大笑曰將謂赤胡鬚更有胡¶
鬚赤。¶

俞居真至師問云老漢聞居士在天心書院悟¶
得些子氣息是否真曰是師云氣息聻真曰在¶
和尚開口處師曰非干汝事真上前抉手師曰
<pb:KR6q0394_J_001-0046a>¶
這箇是書院裡學來底真退後就位師曰乃見¶
一斑真曰某甲日用不忘這箇如何師曰且得¶
途中受用真作滿空雲水是生涯句呈師師曰¶
雲散水枯時生涯在甚麼處真擬議師即彈指¶
曰在這裡真有省作禮師示以頌云儒林一豪¶
傑書讀萬卷徹時來參我禪我禪離言說秪有¶
一把鋸念起當頭截截到意根枯秤鎚流出血¶
若不流出血持來與你打做鐵。¶

客送藕至師云悟得塵中心恰是池底藕通身¶
在污泥瑕玷何曾有天生渠不生劫朽渠不朽¶
這般奇特物人還肯信否若是信不及問取趙¶
州狗。¶

硯山居士書至示眾云方一數之始不二數即¶
止遂拈起書云秪有這一箇能為萬象主放下¶
書云即這方一是。¶

師與沖經行次聞風撼槎槤樹聲師曰此樹風¶
來獅子吼風寂便涅槃沖曰樹倒風息時獅子¶
在甚麼處吼師良久沖曰大好吼即不是獅子¶
師便掌沖禮拜。¶

除夜眾集偶聞爆竹聲師問眾曰是甚麼眾曰¶
爆竹聲師曰破了也眾乃有省。¶

元旦示眾今日是三十六旬第一日家家戶戶¶
慶新年皇皇春令行天下合國群臣祝¶
聖延大明九重殿上八方司府堂前錦袍簇簇¶
玉珮便便恭前鞠後俯仰周旋揚塵舞蹈萬歲¶
聲喧威儀三百禮儀三千一時頓現若作國禮¶
商量不唯背了如來此外更無佛法若作佛法
<pb:KR6q0394_J_001-0046b>¶
領會不唯背了天子此外更無國禮畢竟作麼¶
生始得禮法併致一道流通遂舉拂子鞠躬云¶
皇圖鞏固帝道遐昌以拂子打一圓相云佛日¶
增輝仁風永扇。¶

佛涅槃日示眾釋迦老漢做了一生好漢末後¶
對眾寐語若謂我滅度非吾弟子若謂我不滅¶
度亦非吾弟子汝等諸人作麼生道得一轉語¶
便見雙林樹二枯木生枝敬畏庵前冰消瓦解¶
有僧出曰和尚亦寐語師轉耳作聽勢僧無¶
師曰這漆桶。¶

二月十九日示眾三月春光一半過園林花發¶
鳥賡歌分明遍界觀音現試問禪流會也麼豎¶
起拂子召大眾云菩薩降生了也還見麼又擊¶
拂子云家家觀世音汝等上來下去何不會取¶
擲下拂子云不是普陀巖下客徒使潮聲撼海¶
門。¶

示眾舉徑山在雲居作首座一僧來參禮曰某¶
甲看首座女子出定頌有箇省悟處特來證據¶
座曰不是去僧曰某甲未說何得便道不是座¶
再三搖手云不是不是僧懡㦬而退老漢敢問¶
諸人徑山見甚麼便道不是這僧因甚麼便懡¶
㦬而退若是檢點得出許你具隻眼要見徑山¶
麼三十年後。¶

小參眾集師良久喝一喝云禍出私門便歸方¶
丈。¶

沖至師曰性沖來也沖作展具勢師厲聲曰如¶
法禮拜著沖作收具勢而出師曰莫道無事好
<pb:KR6q0394_J_001-0046c>¶
四月八日小參呱聲未絕便橫行手指乾坤眼¶
四瞠赤骨小兒開巨口通身現出大人形。¶

初秋示眾夏末秋新即佛即心秋新夏末即心¶
即佛擲下拄杖云會麼不知寒暑催人老。¶

僧古林參師問曰大德何來僧曰某甲初機乞¶
示修行門路師豎起拂子云會麼僧云不會師¶
示以頌曰若問門路須明這箇這箇不明舉足¶
便錯僧云如何是這箇師云你問我荅。¶

師問沖曰徑山頌三玄三要云徹骨徹髓道一¶
句三要三玄絕遮護此二句中我欲取一句為¶
法汝便道取那一句好沖曰和尚適來道那一¶
句師瞋目叱曰汝得恁麼無記性沖曰秪為和¶
尚徹骨徹髓師笑曰不然為子一人即得爭柰¶
大眾何沖曰取即不辭孤負先代喪我後人師¶
曰如是如是。¶

始祖像前示眾廓然無聖知音未在直言不識¶
猶欠投機從此大梁殿上折了兩遭老本少林¶
室中受了九載清灰末後要做好漢不顧骨肉¶
髓皮通身分付與人杖擔隻履西歸熊耳峰前¶
了些宿債蔥嶺頭上弄箇大奇卻被宋雲覷破¶
踏步不知高低要識造佛造祖之宗匠即此儱¶
侗顢頇之鬍鬚盡道祖師昔年去了以拂子指¶
像云現今這箇聻且道是誰乃說偈曰廓然無¶
聖顯真機不識重將正令提兩度赤心功不奏¶
秋江踏葦去悽悽。¶

示眾今日佳節七月七通身收拾巧來喫絕妙¶
奇能一併吞淨盡勿留些影跡向來弄巧喪天
<pb:KR6q0394_J_001-0047a>¶
真從今抱拙守愚直騰雲駕霧總成空百巧不¶
如一老實如何是老實一句二便二一便一豎¶
拂子云這箇不曾花巧。¶

示眾今日七月十五家家齋佛享祖且道佛與¶
祖還來麼若來經云無所從來若不來空勞設¶
供豎拂子云無所從來亦無所去。¶

頌古¶

世尊降生指天指地¶

#+BEGIN_VERSE
「　嬰兒纔出阿娘胎賣弄家風逞本懷春色滿園¶關不住一枝紅杏出墻來
#+END_VERSE
」¶

世尊說法文殊白槌¶

#+BEGIN_VERSE
「　伯牙方擬解琴囊鍾子連忙便卷藏早是半條¶弦不動遺音猶是遍諸方
#+END_VERSE
」¶

世尊拈花迦葉微笑¶

#+BEGIN_VERSE
「　靈嶽峰頭一大事承言著相已傳差破顏皺臉¶何曾笑拈出分明不是花
#+END_VERSE
」¶

世尊臨滅摩胸示眾¶

#+BEGIN_VERSE
「　摩胸運手口喃喃無縫金襴在此傳四十九年¶成浪藉慇懃末後又重宣
#+END_VERSE
」¶

世尊睹明星悟道¶

#+BEGIN_VERSE
「　未出胎胞成佛了指天指地已重過六年雪嶺¶緣何事猶道觀星意若何
#+END_VERSE
」¶

傅大士講金剛經揮案一下¶

#+BEGIN_VERSE
「　三十二分義無涯一揮案上沒些些誌公只為¶梁天子也是重添眼裏沙
#+END_VERSE
」¶

城東老母見佛來以兩手掩面見指指中皆佛
<pb:KR6q0394_J_001-0047b>¶

#+BEGIN_VERSE
「　婆婆家裡獨稱尊但見如來亦是塵兩手欲遮¶遮不得始知十指盡連心
#+END_VERSE
」¶

帝釋被七賢女索三寶¶

#+BEGIN_VERSE
「　莫謂根無樹便無黃鶯聲裡綠陰多撥開枝葉¶舒高眼偪塞虛空見也麼(無根樹一株)
#+END_VERSE
」¶

#+BEGIN_VERSE
「　博厚無彊祖代留群生分有莫馳求平平坦坦¶四時外號段分明在口頭(無陰陽地一片)
#+END_VERSE
」¶

#+BEGIN_VERSE
「　山谷何曾喚得聽自呼元是自家應上天無臭¶無聲理但向人間聲臭明(叫不嚮山谷一所)
#+END_VERSE
」¶

女子出定¶

#+BEGIN_VERSE
「　神力運窮開不得輕輕一擊便通行箇中奇特¶無多子只在文殊與罔明
#+END_VERSE
」¶

馬祖離四句絕百非¶

#+BEGIN_VERSE
「　笙歌雜沓陰陽調吹落曇花香滿林欲與同筵¶共歡賞那知當席少知音
#+END_VERSE
」¶

馬祖荅院主日面佛月面佛¶

#+BEGIN_VERSE
「　尊候如何問處親面如日月荅猶真今時劫外¶同相會雪調陽春一曲琴
#+END_VERSE
」¶

百丈野狐¶

#+BEGIN_VERSE
「　一字牢關實嶮巇千賢到此盡攢眉野狐百丈¶爭名相惱亂叢林鼓是非
#+END_VERSE
」¶

三墮¶

#+BEGIN_VERSE
「　閒來撞入皮毛隊頭角崢嶸不覆藏一任青郊¶芳草際洒然何處不風光(披毛帶角隨類自在)
#+END_VERSE
」¶

#+BEGIN_VERSE
「　後夜鶴聲和月淚上林花朵帶春開重重紫陌¶紅塵裡物物頭頭自偶諧(聞聲見色隨處自在)
#+END_VERSE
」¶

#+BEGIN_VERSE
「　琉璃殿上主賓忘密運威音宴八荒白玉階前
<pb:KR6q0394_J_001-0047c>¶人影斷垂衣終日坐堂堂(禮絕百僚尊貴自在)
#+END_VERSE
」¶

#+BEGIN_VERSE
「　昨日高峰乘駿馬今朝平陸駕籃輿大千覽遍¶無餘剩一步何曾得動移(總結)
#+END_VERSE
」¶

南泉斬貓二首¶

#+BEGIN_VERSE
「　爭非爭是口嗷嗷平地無風起浪濤不是願師¶獅子吼至今天下滿堂貓
#+END_VERSE
」¶

#+BEGIN_VERSE
「　拈起分明告眾知兩堂僧眾失躊躕趙州頂履¶雖能道要救貓兒已是遲
#+END_VERSE
」¶

陸大夫問南泉甕裏鵝¶

#+BEGIN_VERSE
「　譬喻拈來問祖翁祖翁劈面便施功直呼直要¶親相見出得依前在甕中
#+END_VERSE
」¶

國師三喚侍者¶

#+BEGIN_VERSE
「　頻頻呼喚探如何應口聲聲欲甚麼縱是國師¶心用切也從平地起風波
#+END_VERSE
」¶

趙州喫茶去¶

#+BEGIN_VERSE
「　曾到未到喫茶去院主來參也一甌雨前香味¶無多子管取人情箇箇周
#+END_VERSE
」¶

趙州參二庵主¶

#+BEGIN_VERSE
「　江北江南總帝畿一輪化日照華夷胡笳曲調¶東風外石女聽來笑滿眉
#+END_VERSE
」¶

趙州四佛¶

#+BEGIN_VERSE
「　言言撤去莊嚴幻句句披陳本體真風送落花¶隨水去分明流出洞中春
#+END_VERSE
」¶

庭前柏子¶

#+BEGIN_VERSE
「　西來祖意庭前柏親手栽來恰對門重指示人¶人不見依然階外翠成林
#+END_VERSE
」¶

東司喚侍者
<pb:KR6q0394_J_001-0048a>¶

#+BEGIN_VERSE
「　呼一聲而應一聲東司佛法甚分明更云不得¶與君說韻腳聲明在八庚
#+END_VERSE
」¶

青州布衫¶

#+BEGIN_VERSE
「　七觔衫子出青州信口拈來當話詶較短量長¶穿不得提來提去幾時休
#+END_VERSE
」¶

趙州勘臺山婆子¶

#+BEGIN_VERSE
「　驀直去兮曲太多為伊勘破轉糢糊無端平地¶相饒舌惱亂行人失坦途
#+END_VERSE
」¶

趙州問投子大死底人卻活時如何子云不許夜行投明須到¶

#+BEGIN_VERSE
「　千年枯木忽春回觸目曇花㘞地開十步不移¶閨閤內遍遊南嶽與天台
#+END_VERSE
」¶

魯祖面壁¶

#+BEGIN_VERSE
「　纔見人來便轉身婆心一片十分真劫前有段¶風流事不惜眉毛付與人
#+END_VERSE
」¶

盤山上堂向上一路千聖不傳¶

#+BEGIN_VERSE
「　遲遲簾影日偏長無限春光一坐忘樹底流鶯¶啼徹處更無餘法可商量
#+END_VERSE
」¶

德山托缽¶

#+BEGIN_VERSE
「　華擁籬根春已深密垂簾幙晝沉沉三家村裏¶風流漢酒醉胡言惱亂人
#+END_VERSE
」¶

德山因疾不起僧問還有不病者麼山曰有僧云如何是不病者山曰阿耶阿耶¶

#+BEGIN_VERSE
「　常年臥病老維摩諸佛多從這裏過大地眾生¶皆有病其中唯有阿耶無
#+END_VERSE
」¶

僧問德山古人斬貓意旨如何山以拄杖趁卻喚云會麼僧曰不會山曰我恁麼老婆還不會¶

#+BEGIN_VERSE
「　斬貓只為切心過以杖祛之太老婆再四喚歸¶歸不得這般漆桶待如何
#+END_VERSE
」¶

德山上堂問即有過不問即乖有僧禮拜山便打僧云某甲纔拜為甚麼便打山曰待汝開口堪作什麼¶

#+BEGIN_VERSE
「　一毛頭上禹門開挾海金鱗戲水來三級浪高¶回首去已知不是化龍才
#+END_VERSE
」¶

德山臨終告眾云捫空追嚮勞汝心神夢覺元非覺有何物言訖而化¶

#+BEGIN_VERSE
「　紙燈滅處眼睛開爍破虛空絕點埃焚鈔那時¶遷化了于今重復出頭來
#+END_VERSE
」¶

溈山水牯牛¶

#+BEGIN_VERSE
「　道是僧兮又是牛葛藤打動幾時休一真實際¶離名相但向溈山問處詶
#+END_VERSE
」¶

溈山問僧汝會什麼僧云會卜山拈起拂子云這箇六十四卦那卦收僧無對山曰適來大壯今是明夷¶

#+BEGIN_VERSE
「　這箇元來卦卦收擲錢拈拂一根由若非擲處¶分爻象縱是文王難起頭
#+END_VERSE
」¶

石頭示眾云恁麼也不得不恁麼也不得恁麼不恁麼總不得汝作麼生會¶

#+BEGIN_VERSE
「　宗師手段出諸方明白推人入鑊湯皮肉一時¶都脫落秪留精骨奉爺娘
#+END_VERSE
」¶

睦州如喪考妣¶

#+BEGIN_VERSE
「　睡去眉毛排八字覺來八字擺眉毛本來面目¶恒如是也著親須見一遭
#+END_VERSE
」
<pb:KR6q0394_J_001-0048c>¶

大覺住天寧上堂云是法平等無有高下因甚麼晝明夜暗若道得一句倜儻分明天寧拄杖子兩手分付¶

#+BEGIN_VERSE
「　本來佛法無高下晝夜何曾有暗明一句明明¶該萬象莫言拄杖在天寧
#+END_VERSE
」¶

大覺上堂舉古德云真正辦道人無費剪爪之功天寧道真正辦道人一覺到天明拍禪床云相逢不下馬各自奔前程¶

#+BEGIN_VERSE
「　兩箇黃鸝鳴翠柳一行白鷺上青天窗含西嶺¶千秋雪門泊東湖萬里船
#+END_VERSE
」¶

興化酬寶價¶

#+BEGIN_VERSE
「　君家日用無非寶何特生端指襆頭老衲眼中¶難著屑一聲誰敢價高酬
#+END_VERSE
」¶

興化打克賓¶

#+BEGIN_VERSE
「　說箇說得是打箇打不差雖為師弟兩箇作家¶只為要人徹底不知捏目生華
#+END_VERSE
」¶

三聖云我逢人即出出即不為人興化云我逢人即不出出即便為人¶

#+BEGIN_VERSE
「　鴛鴦兩兩逞風飛高不高兮低不低縱是傾心¶而吐膽何如緘口惜毛衣
#+END_VERSE
」¶

靈雲見桃花¶

#+BEGIN_VERSE
「　落花滿地人皆見偏與靈雲作悟門不是玄沙¶親勘的行人難免眼中塵
#+END_VERSE
」¶

香嚴上樹¶

#+BEGIN_VERSE
「　樹裏藏身欲白拈逞窮伎倆語喃喃傍觀一拶¶呵呵笑做賊心虛難自瞞
#+END_VERSE
」¶

芭蕉拄杖子
<pb:KR6q0394_J_001-0049a>¶

#+BEGIN_VERSE
「　這條楖栗沒親疏與奪縱橫徹有無拈出當陽¶定今古太平時到也曾多
#+END_VERSE
」¶

二僧參清涼涼指簾二僧同去捲簾涼云一得一失¶

#+BEGIN_VERSE
「　鞭影纔彰便轉身那期良馬未知音翩翩共捲¶堂前箔同負清涼一指恩
#+END_VERSE
」¶

法眼轉則監寺青峰丙丁童子話¶

#+BEGIN_VERSE
「　這句何曾有舊新一番提起一番親從來善話¶能依泊今日胡揮妙入神
#+END_VERSE
」¶

仰山住東平溈山送鏡因緣¶

#+BEGIN_VERSE
「　潦倒溈山懶畫眉東平提起便搽抷眾皆擬照¶即撲破免得兒孫影內迷
#+END_VERSE
」¶

仰山負柴上山路僧曰山上自有仰放下柴攤開云是甚麼僧無語仰曰我自要燒收朿而去¶

#+BEGIN_VERSE
「　放下攤開明指與我自要燒不瞞他可憐不遇¶知音者狼藉旃檀作野柴
#+END_VERSE
」¶

洞山參興平禮非老朽¶

#+BEGIN_VERSE
「　渠非老朽不禮不受威音那邊毘盧頂後把住¶壺中日月長觸著匣裏青龍吼良醫叮囑病人¶服藥不如忌口
#+END_VERSE
」¶

僧問慶延蚯蚓斬為兩段兩頭俱動佛性在那一頭延展兩手洞山別云你問在那一頭¶

#+BEGIN_VERSE
「　蚓分兩段兩頭動月印千江千處明兩手展開¶何所事不知因甚問端生
#+END_VERSE
」¶

僧問浮石如何觀其音聲而得解脫石將火箸打柴頭云還聞麼曰聞石曰誰不解脫¶

#+BEGIN_VERSE
「　二物相交發妙音一聲入耳便通神莫於聲裏¶分緇素眼處聞來始得真
#+END_VERSE
」¶

慈明李附馬二喝¶

#+BEGIN_VERSE
「　山前山後水泠泠流出溪來一樣清謂是謂非¶皆是水野干師子自相爭
#+END_VERSE
」¶

黃龍三關¶

#+BEGIN_VERSE
「　生緣佛手驢腳去咄咄攀花踏著歸一鏃三關¶言外駿石郎掉臂過須彌
#+END_VERSE
」¶

龍牙云此事如無手人行拳¶

#+BEGIN_VERSE
「　一喻宛然明白了十乘具足舉難呈卻如暗內¶人書字字不成兮文已成
#+END_VERSE
」¶

天寧上堂舉五祖演云釋迦彌勒已是他奴且道他是阿誰曰寧可截舌不犯國諱下座¶

#+BEGIN_VERSE
「　釋迦彌勒是他奴更有何人髏得他演祖要拈¶拈不得天寧欲轉轉糢糊
#+END_VERSE
」¶

黃龍選勝首座黃蘗住持¶

#+BEGIN_VERSE
「　鍾樓念讚非干己床腳種菜但憑他猛虎從教¶當路坐住持黃蘗選無差
#+END_VERSE
」¶

徑山竹篦子¶

#+BEGIN_VERSE
「　探竿在手任施為那管人間是與非總使這僧¶能脫略好生認取不饒伊
#+END_VERSE
」¶

法華經云大通智勝佛十劫坐道場佛法不現前不得成佛道¶

#+BEGIN_VERSE
「　道場十劫坐經過爭柰春光漏泄多佛未成時
<pb:KR6q0394_J_001-0049c>¶猶智勝不知成後事如何
#+END_VERSE
」¶

魯論四句¶

#+BEGIN_VERSE
「　仰之彌高聳漢沖霄無上頂相佛祖難超
#+END_VERSE
」¶

#+BEGIN_VERSE
「　鑽之彌堅密密綿綿甚深甚厚無底無邊
#+END_VERSE
」¶

#+BEGIN_VERSE
「　瞻之在前參天地先無名無相千聖不傳
#+END_VERSE
」¶

#+BEGIN_VERSE
「　忽焉在後活潑希有難畫難描打箇觔斗
#+END_VERSE
」¶

偈頌¶

參禪三首¶

#+BEGIN_VERSE
「　參禪不知要奔馳言語道衣底牟尼珠紙上去¶尋討心地鬧喧喧塵緣忙擾擾終日打葛藤生¶死何時了
#+END_VERSE
」¶

#+BEGIN_VERSE
「　參禪不即坐工夫隨處做運水與搬柴供茶并¶送果黃梅嘗負舂東山曾執磨作用盡真機頭¶頭皆可悟
#+END_VERSE
」¶

#+BEGIN_VERSE
「　參禪無妙訣唯在信心徹話頭舉頻頻疑情怕¶切切頻舉愈頻疑疑做一團鐵鐵團忽然破輥¶出寒江月
#+END_VERSE
」¶

念佛三首¶

#+BEGIN_VERSE
「　念佛要依教彌陀莫外討念念內回光聲聲中¶返照十萬八千程只在一心了了得東土心西¶方即時到
#+END_VERSE
」¶

#+BEGIN_VERSE
「　念佛須專一綿綿又密密一句阿彌陀萬緣皆¶頓息閒忙不曾離頃刻無間隙怕作如是心蓮¶胎生有日
#+END_VERSE
」¶

#+BEGIN_VERSE
「　念佛須見性見性念即正諸邪見不生一念常¶相應聲聲佛念佛念念鏡照鏡佛鏡兩相融方¶聽彌陀令
#+END_VERSE
」
<pb:KR6q0394_J_001-0050a>¶

省身¶

#+BEGIN_VERSE
「　秪為一箇身百計思量到生死渾不顧便宜只¶管要苟得恣爾貪天真都昧了迷心著相人忙¶殺知多少
#+END_VERSE
」¶

心與身語¶

#+BEGIN_VERSE
「　我有為爾有爾無我本無有無端在爾生死干¶涉吾有爾有生死爾無生死無不是吾多爾累¶我處也多
#+END_VERSE
」¶

漫成二首¶

#+BEGIN_VERSE
「　白雲愛我懶我愛白雲閒我懶不出戶雲閒常¶在山懶非躲懶懶閒不等閒閒斯閒與斯懶相¶期出世間
#+END_VERSE
」¶

#+BEGIN_VERSE
「　戲水蜻蜓舞穿花蛺蝶飛蜘蛛絲結網螻蟻地¶營居白鷺沙邊立黃鶯枝上啼皆弘無上道吾¶不會何如
#+END_VERSE
」¶

山居四首¶

#+BEGIN_VERSE
「　寒巖破衲草團瓢寂滅身心樂有饒芋火深煨¶香透谷茶煙輕颺篆沖霄小池引水邀空月鈍¶钁開雲種荳苗生意無多傳代遠威音那畔到¶今朝
#+END_VERSE
」¶

#+BEGIN_VERSE
「　抱鈍深山一不諳隨緣參得及時禪寒來向火¶饑來食喜則歌吟倦則眠自信了無心外法從¶他說有妙中玄堂堂古路如弦直何得崎嶇自¶著瞞
#+END_VERSE
」¶

#+BEGIN_VERSE
「　數椽矮屋著深林妙意玄機不假尋聲色千般¶山境界分明一片祖師心泉披瀑布彈長舌風¶鼓松濤奏梵音幽鳥也能諳此意每來簾外和
<pb:KR6q0394_J_001-0050b>¶玄吟
#+END_VERSE
」¶

#+BEGIN_VERSE
「　禪跡幽潛寄嶺巔埋頭自得此身安破蒲團上¶生涯活漏草庵中法界寬一指頭禪供日用七¶觔衫子禦冬寒家私盡向諸方道秪剩眉毛在¶眼邊
#+END_VERSE
」¶

廛居三首¶

#+BEGIN_VERSE
「　無心希聖不嫌凡幻跡隨緣寄市間一著分明¶如杲日數椽安息即精藍無心於事動常寂於¶事無心忙亦閒莫謂鬧中無隱者從來城市有¶青山
#+END_VERSE
」¶

#+BEGIN_VERSE
「　居山無措買山錢結箇茆茨亦偶然守分住家¶生意穩倚門就市所需便連家接巷俱玄路鼓¶吹絃歌悉指南試問有誰如是會好來同了化¶城緣
#+END_VERSE
」¶

#+BEGIN_VERSE
「　那事明明已決疑罷參方外就廛居不離當處¶禪無間常在其中靜有餘言外同參玄士少門¶風冷落客來稀寥寥終日簾垂地獨對罏熏坐¶夕暉
#+END_VERSE
」¶

省幻四首¶

#+BEGIN_VERSE
「　鳥飛兔走促炎涼迅速流光真可傷萬事空花¶無一實百年春夢幾多長四緣假合浮漚聚眾¶象排成傀儡場今古一棚燈下戲諸人何事不¶思量
#+END_VERSE
」¶

#+BEGIN_VERSE
「　勞生擾擾不思惟幻化之中豈久居那箇不懷¶千載計阿誰滿得百年期奔趨利欲忙如鑽不¶覺流光去若飛口內忽無三寸氣塚頭添得一¶堆泥
#+END_VERSE
」
<pb:KR6q0394_J_001-0050c>¶

#+BEGIN_VERSE
「　剎那生滅定期難白日明明是夢間倏忽年華¶如電拂虛浮世態若蓬翻人當得意須知退鳥¶倦飛時尚覺還欲返故鄉須早計勸君莫待鬢¶毛斑
#+END_VERSE
」¶

#+BEGIN_VERSE
「　人生何事不歸山斷送身心醉夢間念念自憐¶真見昧時時徒把幻緣攀一朝錯認鏡中影百¶計難偷忙裏閒可惜妙明心本佛隨流逐浪竟¶忘還
#+END_VERSE
」¶

寄同門三首¶

#+BEGIN_VERSE
「　欲悟真機覿體參揚眉瞬目辯來源印心摩頂¶由師肯徹骨窮源得自甘諸見盡時開正眼覓¶心無處是真傳本無一物曹溪旨千古宗風播¶嶺南
#+END_VERSE
」¶

#+BEGIN_VERSE
「　禪心非放亦非收日用居常順應酬隨處住來¶無所住任緣流去不隨流無為不作頑空伴有¶法終非執法儔自有一條玄活路古今千聖悉¶同遊
#+END_VERSE
」¶

#+BEGIN_VERSE
「　了修了證復還源物物彌陀事事禪不動法身¶周百億慧光常寂照無邊堆堆塵裏堆堆佛片¶片雲中片片天法界純真唯一實毫釐希冀自¶欺瞞
#+END_VERSE
」¶

行腳¶

#+BEGIN_VERSE
「　一條竹杖半邊瓢那管山高與水遙隨處生涯¶瓢內做諸方佛法杖頭挑西來祖意和身轉本¶地風光信步饒百億須彌參訪遍腳跟不動半¶纖毫
#+END_VERSE
」¶

歲盡
<pb:KR6q0394_J_001-0051a>¶

#+BEGIN_VERSE
「　閒看夢中諸傀儡打點賀年忙似蟻幻事千般¶要整齊正經一節誰提起年來年去是尋常何¶舊何新著甚鬼漚華影裏競奔趨紛紛盡把天¶機昧
#+END_VERSE
」¶

示禪人二首¶

#+BEGIN_VERSE
「　禪非枯木守寒灰死坐何曾悟活機上古宗門¶尊棒喝須知擊石火星飛
#+END_VERSE
」¶

#+BEGIN_VERSE
「　擬學西來佛祖禪宗門言句著深參達摩不識¶親知的佛法方能得現前
#+END_VERSE
」¶

法鼓¶

#+BEGIN_VERSE
「　周遮嚴密不通風包褁虛空在箇中生急面皮¶誰敢觸禾山解打振玄宗
#+END_VERSE
」¶

草鞋¶

#+BEGIN_VERSE
「　曾陪禪客走東西行遍乾坤步步隨踏斷聖凡¶差別路這回方始不沾泥
#+END_VERSE
」¶

鋸木¶

#+BEGIN_VERSE
「　拽去推來妙意同作家相見密施功通身手眼¶能回互盡在當陽一線中
#+END_VERSE
」¶

蛙鼓¶

#+BEGIN_VERSE
「　夜半雲收月吐輝池塘蛙鼓嚮如雷子韶去後¶知音少打破虛空那箇知
#+END_VERSE
」¶

即事二首¶

#+BEGIN_VERSE
「　環山碧澗流明月遶屋疏林挂白雲禪客若將¶秋景會等閑埋沒祖師心
#+END_VERSE
」¶

#+BEGIN_VERSE
「　千林搖落天機露萬象收回色界空獨坐蘆花¶深處望三三兩兩釣魚翁
#+END_VERSE
」¶

贈禪人太虛
<pb:KR6q0394_J_001-0051b>¶

#+BEGIN_VERSE
「　太虛度量周沙界豈肯名山秀水埋三世佛心¶包不住一條拄杖出雲來
#+END_VERSE
」¶

雜詠¶

指性歌二首¶

#+BEGIN_VERSE
「　性超類無物並當空獨耀無臺鏡塵緣堆裏露¶堂堂萬象之中孤迥迥也非凡也非聖當體如¶如絕修證道人到此細推詳莫把識神來錯認
#+END_VERSE
」¶

#+BEGIN_VERSE
「　性非性佛非佛說是一物眼中屑千賢萬聖不¶能言江月松風熾然說參須透悟須徹要與虛¶空著箇橛木人拍手笑歸來烹煆紅爐千點雪
#+END_VERSE
」¶

關中四威儀¶

#+BEGIN_VERSE
「　關中行不涉外途程團團腔子內無事漫騰騰¶纔縱步踏倒法王城
#+END_VERSE
」¶

#+BEGIN_VERSE
「　關中住寥寥遠塵世悄然無客來寂默忘賓主¶沒生涯不知那一事
#+END_VERSE
」¶

#+BEGIN_VERSE
「　關中坐那記蒲團破一箇不惺惺萬事何曾顧¶瞌睡來滾入破爐陏
#+END_VERSE
」¶

#+BEGIN_VERSE
「　關中臥枕子曲肱做夢去任逍遙不孰陰界墮¶反側間誰云是這箇
#+END_VERSE
」¶

山中四威儀¶

#+BEGIN_VERSE
「　山中行松風襯步輕草鞋寬難得上崚嶒
#+END_VERSE
」¶

#+BEGIN_VERSE
「　山中住藜杖惺惺拄沒工夫叉手當胸處
#+END_VERSE
」¶

#+BEGIN_VERSE
「　山中坐兀兀如泥塑絕思量不學泰首座
#+END_VERSE
」¶

#+BEGIN_VERSE
「　山中臥日月床頭過白雲堆何曾埋沒我
#+END_VERSE
」¶

十二時歌¶

#+BEGIN_VERSE
「　夜半子萬機止睡如死而非是死老鼠床頭叫¶一聲赤膊條條跳出耳
#+END_VERSE
」
<pb:KR6q0394_J_001-0051c>¶

#+BEGIN_VERSE
「　子末丑睡未久昏魔不散聲胡吼雞啼穿耳忽¶翻身摸著枕子不是手
#+END_VERSE
」¶

#+BEGIN_VERSE
「　曉來寅曙色分一聲春鳥催起身穿了衣裳著¶鞋襪佛手驢腳何疏親
#+END_VERSE
」¶

#+BEGIN_VERSE
「　日出卯浴面了摸著鼻孔無分曉喫粥了來洗¶缽盂工夫做得正恰好
#+END_VERSE
」¶

#+BEGIN_VERSE
「　食時辰饑火侵滿腹嘈嘈轉法輪風遍雲堂一¶聲板腳頭踢出無邊身
#+END_VERSE
」¶

#+BEGIN_VERSE
「　飯後已無賓主亂攛經行不彼此山童滿托幾¶盃茶信手拈來只這是
#+END_VERSE
」¶

#+BEGIN_VERSE
「　日直午光滿戶歷歷分明有甚麼只此令人昧¶不得倚墻靠壁誰能躲
#+END_VERSE
」¶

#+BEGIN_VERSE
「　午末未要瞌睡鼻引燈心打箇啑合堂大眾盡¶驚疑莫謂此中有別意
#+END_VERSE
」¶

#+BEGIN_VERSE
「　日晡申漫沉吟那事誰能薦得親饒君轉得番¶身句何似床頭鼠盜金
#+END_VERSE
」¶

#+BEGIN_VERSE
「　酉時沒天漸黑衣底摩尼光逾白琉璃影出兩¶頭蛇這段清機人不識
#+END_VERSE
」¶

#+BEGIN_VERSE
「　黃昏戌黑如漆腳跟點地方休息點燈不用照¶如何只是舊時黃十七
#+END_VERSE
」¶

#+BEGIN_VERSE
「　亥人定人皆靜倔彊牛兒穿鼻竟暗頭打入葛¶藤窠天曉歸來孤迥迥
#+END_VERSE
」¶

退步歌三首¶

#+BEGIN_VERSE
「　人到中年去後光陰少如淺水魚漸漸乾來了¶趁辦行資莫待臨頭懊浮世無常退步回頭好
#+END_VERSE
」¶

#+BEGIN_VERSE
「　地獄天堂輪轉隨業報禍福無門善惡由心造¶六道忙忙一性都迷了苦海無邊退步回頭好
#+END_VERSE
」
<pb:KR6q0394_J_001-0052a>¶

#+BEGIN_VERSE
「　老衲家風沒一些花巧喫飯口開禮佛全身倒¶那事難言纔見人便笑問我修行退步回頭好
#+END_VERSE
」¶

贈見梅上人¶

#+BEGIN_VERSE
「　見梅見處奇特舉似人信不及花邊捉得眼睛¶歸卻是衲僧巴鼻密藏處大地全彰拈出時不¶露蹤跡十聖窺無縫罅三賢討無消息靈雲未¶徹非儔玄沙無處點責曾被天池密印來象王¶不入金獅窟
#+END_VERSE
」¶

示禪者居山¶

#+BEGIN_VERSE
「　會得西來祖意一切世緣屏去身如有氣死人¶心似無情木塊日餐淡飯黃虀寄跡水邊林際¶從教夏熱秋涼那管春來冬去獃獃似訥如愚¶默默養成法器時節因緣忽到來春發少林香¶動地
#+END_VERSE
」¶

除夜¶

#+BEGIN_VERSE
「　貧道人無積蓄過年人事難隨俗但燒香與點¶燭不燔柴兮不爆竹燒鍋湯洗箇浴秉盆火來¶烘被褥世間錢財不浪費庵中受用儘知足齁¶齁一覺到天明兩眼豁開春滿屋
#+END_VERSE
」¶

船子和尚讚¶

#+BEGIN_VERSE
「　家園喪盡路頭絕掩口難言㘞地瞥著錐無地¶下漁船棹破華亭江底月釣得夾山頂上魚腥¶風萬古播不輟
#+END_VERSE
」¶

古杭王半顛讚¶

#+BEGIN_VERSE
「　天台打失一漢古杭湧出半顛會得死中活句¶卻來鬧裏參禪放下四楞塌地挑起拄杖遼天¶走漏劫前消息傾翻大事因緣東撒西拋狼藉
<pb:KR6q0394_J_001-0052b>¶不惜爺娘本錢笑舞虛空哮吼惹得群兒推牽¶滿口珍珠美玉卻成瓦礫胡言咄劫稍雪調知¶音少收取眉毛度晚年
#+END_VERSE
」¶
¶
¶
¶
¶
¶
無趣老人語錄(終)¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0394_J_001-0052c>¶

無趣老人行狀¶

師諱如空號無趣嘉禾秀水人俗姓施未出家¶
時號靜齋娶生一子一女性仁慈留心內典志¶
慕祖道同友濟法舟參訪八年復歸家刻志參¶
究適野翁曉禪師寓東塔寺虎丘隆禪師之(十四)¶
世孫寶芳進之子師往謁每呈見解盡被掃¶
闢昔日所負至此索然一日野翁謂師曰我有¶
一言要與爾說師曰請教野翁但笑而不語又¶
問又笑師始具師資禮懇求之翁不得已乃曰¶
達磨西來直指人心見性成佛唯在直下體取¶
子若信得及可放下萬緣參箇一歸何處師于¶
是勇猛三載聞雞鳴有省往扣決擇遂蒙翁印¶
可由是閉關頂戴觀音日夕趺坐久而啟關翁¶
遂付衣缽并法偈曰非法非非法非性非非性¶
非心非非心付汝心法竟復記之曰汝有二子¶
一青一緇師剃染後檀信　　　請居敬畏庵¶
為法檀度萬曆己卯仲冬付法于弟子性沖訖¶
且謂曰來歲中秋五六之間吾欲行子宜來次¶
年庚辰八月六日沖以前命而至師示微恙說¶
偈而逝師生于弘治辛亥年十月十八日世壽¶
九十臘　十　入滅偈曰。
#+BEGIN_VERSE
「　生來死去空華死去¶生來一夢皮囊付與丙丁公白骨斷橋隨眾呵¶呵明月清風吟弄
#+END_VERSE
」¶

徒性虛稽首述